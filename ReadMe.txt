Ciao! Purtroppo il progetto che presento non è che una frazione di quello sognato ad inizio mese nel GDD che avevo inoltrato per mail. In fondo a questo muro di testo troverete il link alla build come richiesto.

Chiaramente, ho peccato di superbia, sottovalutando le sfide che ho infine incontrato e (seppur non sempre) superato, non senza difficoltà.

Rimango comunque soddisfatto del mio percorso, del progetto e di ciò che sono stato in grado di costruire prima nei mesi del corso, e ora nell'ultimo mese in cui ho lavorato al progetto -The Sleepless.

Chiaramente, manca la vera componente ludica. Seppur lo scheletro per la gestione delle risorse è già presente e implementato in quello che desidero si trasformi nello scheletro di un progetto ancora più ambizioso della prima versione immaginata. 

The Sleepless è un videogioco sulla perdita di controllo. Il medium videoludico è basato da sempre sull'interazione videogioco-utente, ma è solo un'illusione: il controllo è sempre da parte del videogioco, e le nostre scelte non possono che essere state pensate a priori dagli sviluppatori. Questo mi ha fatto domandare allora come sarebbe stato un videogioco che imponesse al videogiocatore la perdita di controllo, che prendesse egli stesso il controllo sull'avventura, sulle vicende e infine sul videogiocatore stesso.

Chiaramente, il progetto che consegno oggi non può rappresentare neanche in minima parte questa mia ambizione iniziale, eppure vederlo prendere luce ha rappresentato per me grande orgoglio e soddisfazione, nel realizzamento di qualcosa che posso davvero definire frutto del mio ingegno e cretività e che non vedo l'ora di ultimare anche dopo la conclusione definitiva del percorso intrapreso a EPICODE. 

Ora passiamo alla parte tecnica, alle vere sfide che ho affrontato nella parte della programmazione del titolo, materia di studio del corso concluso. 

La prima settimana è stata quasi tutta dedicata alla realizzazione di uno shader che ricordasse il tratto di un fumetto, ma che al contempo fosse in grado di muoversi e animarsi simulando il dolce e leggero cullare delle onde del mare. Il risultato non è perfetto, ma dopo aver impiegato quasi una settimana, non potevo che cominciare a dedicarmi a quella che senz'altro si sarebbe rilevata la parte più onerosa del progetto: l'aspetto ingegnieristico-programmativo.

E infatti, così è stato. Probabilmente ho realizzato alcune classi troppo complesse, di difficile lettura anche per me adesso -in particolare GameManager- che nonostante i miei tentativi di semplificarne la lettura attraverso commenti e param restano troppo piene di funzioni e variabili che probabilmente qualcuno più abile o esperto di me avrebbe risolto in meno spazio. 

La tentazione di avere decine di singleton in un gestionale in cui tutto sembra dover comunicare con tutto, è stata forte, e in verità, credo che playeractionsystem non abbia affatto beneficiato di essere un singleton, come il sistema di bottoni, realizzato con gli scriptable objects è risultato più un impedimento che una semplificazione come avrei desiderato all'inizio. In effetti, immaginavo che avrei impiegato molti più bottoni, e per questo immaginavo che un sistema di questo tipo avrebbe semplificato il lavoro in futuro. Mi auguro possa rivelarsi una scelta saggia alla luce di un ampiamento dell'esperienza.

Naturalmente, com'è adesso il sistema è di difficile modularizzazione, con difficoltà ad essere ampliato, ma più che un limite teorico del sistema e del codice, ritengo questo essere un elemento legato alla quantità di tempo a disposizione che -come dicevo- avevo ampiamente sopravvalutato all'inizio di questo mese. Ritengo perciò che con poca cura in più sarà facile renderlo un sistema modulare e più facile da implementare di quanto non sia ora, con numerosi oggetti "liberi" nella hierarchy che sono sicuro troveranno il loro posto in futuro. 

In conclusione, nonostante sia consapevole che il risultato non sia all'altezza delle mie prospettive iniziali e, in effetti, non possa essere considerato un videogioco, neppure in senso parziale, mi reputo soddisfatto del risultato ottenuto e orgoglioso di quello che vado a mostrarvi oggi, che nonostante gli evidenti limiti è, e non può non essere, espressione del mio estro. 
Grazie di tutto!


Link al Drive della build:

https://drive.google.com/file/d/1PsU_sriCModil1A8IBpGwh1v8SYLbT5y/view?usp=sharing
